(Poznámka: zdroják mojej bakalárky aj tento súbor sú na
https://github.com/AnotherKamila/bc-thesis .)

> Kostra práce ok. Textu je na prvý pohľad dosť veľa, ale je pomerne
> rozťahaný veľkým riadkovaním a častými nadpismi. Je písaný pomerne
> peknou angličtinou, ale miestami je príliš neformálny a tiež by bolo
> dobre sa lepšie zamyslieť nad štruktúrou práce, dosť veľa vecí mi tam
> chýba.

S formálnosťou sa teda pokúsim niečo spraviť. Štruktúra nie je úplne triviálna,
pretože hoci sa chcem zamerať na môj prínos, čiže server, myslím si, že treba
poskytnúť dostatočný obraz o celom systéme a tom, prečo sme robili také
rozhodnutia, aké sme robili. Takže je tam silný konflikt záujmov o čom veľa
rozprávať, a teda o nejakých veciach nutne rozprávam primálo. Skúsim to ešte
poriadne premyslieť.

> Čo sa týka osnovy, Future plans sa v prípade, že nebudú príliš dlhé,
> dajú vložiť aj do Conclusion. A tá šípočka v názve 3. kapitoly je
> pomerne neštandardná.

Šípočky som sa zbavila. Future plans budú dosť dlhé, keďže systém je
rozšíriteľný preto, že si myslíme, že to bude treba a chcela by som
porozprávať o tom, prečo to bude treba.

> Chýba mi niekde aspoň stručný popis súčasného systému na fakulte a
> prečo ho treba nahradiť a tiež príklady nejakých komerčných systémov
> na podobné účely. Asi nie je ľahké o nich veľa zistiť, ale aspoň
> nejaké základné údaje a v čom sa deadlock líši.

Neviem úplne kam to napísať, tak som to dala úplne na začiatok Overview (ch. 2).

> V úvode je naozaj potrebné jasne špecifikovať, ktoré časti si robila
> prevažne ty a budeš o nich teda písať (samozrejme v prvých
> kapitolách predstavíš celý systém, do ktorého tvoje časti zapadajú).

Zmenila som piaty odstavec úvodu [bold časti sú nové] na:

  This thesis first introduces the requirements/specification (chapter
  \ref{spec}) and the high- level design choices we made to fulfill it (chapter
  \ref{overview}). **These were developed jointly by the Student Development
  Team.** We then focus on **the author's contribution**: the server/controller
  communication protocol (chapter \ref{protocol}) and the server design and
  implementation (chapter \ref{server}). Then we look at the future plans
  (chapter \ref{future}).

Stačí to tak?

> V kapitole 1 mi veľmi chýba celkový popis, čo má deadlock vlastne
> robiť. Veľmi zhruba by som predstavila základnú schému so serverom,
> kontrolermi a čítačkami, správanie systému z hľadiska používateľa
> otvárajúceho dvere, aké možnosti má mať rámcovo admin, čo je vlastne
> uložené na rfid karte a pod.

Schéma so serverom, controllermi a čítackami podľa mňa nepatria do špecifikácie,
je jej dôsledkom (keďže takto vieme dosiahnuť jej splnenie). Chcem to teda dať
až do Overview.

> V kapitole 2 nie je jasné, ktorý hardvér je váš a ktorý
> používate niečo existujúce (a čo). 

Upresnila som.

> V časti 2.3 sa dosť opakujú veci z kap. 1. a nie vždy sa k nim pridá
> priveľa novej informácie o dizajne. Vedela by som si predstaviť aj
> to, že kapitoly 1 a 2 sa spoja, nakoľko ide o opis celkového dizajnu
> systému, do ktorého budeš robiť ty nejaké časti a ktorý je už aspoň
> čiastočne hotový. Popíšeš jednotlivé časti systému a vysvetlíš, aké
> výhody má váš design.  

Podľa mňa má zmysel oddeliť "čo to má robiť" a "ako dosahujeme, aby to robilo
to, čo to má robiť". 2.3 opakuje "čo to má robiť", aby som mohla vysvetliť,
prečo to bolo netriviálne dosiahnuť. Takže by som to tak radšej nechala, pričom
som sa viac rozkecala o tom, ako to dosahujeme (aby tam nebola iba opakujúca sa
informácia).

> V celom texte je veľa krátkych odstavcov. Odstavec by mal mať
> spravidla viac ako jednu vetu a mnohé jednovetové odstavce sa ľahko
> dajú pripojiť k predchádzajúcemu alebo nasledujúcemu
> odstavcu. Napr. prvé tri odstavce úvodu sa dajú spojiť do jedného.

OK, polepila som teda nejaké odstavce dokopy (a 3. kapitolu budem celú
prepisovať).

> Štvrtý odstavec úvodu je kostrbatý, prepísala by som ho na "Deadlock
> is a project of Student Development Team at the Faculty Mathematics,
> Physics and Informatics of Comenius University. It is implemented by
> students and supervised by faculty members."

Done.

> v úvode a na začiatku kap.1 by som "appliances" nahradila "equipment"

Done.

> v 1.1 za "wrong" má byť bodkočiarka

Done.

> v 1.1 "would be a good idea" pomerne neformálne

Done.

> v 1.5 "info" je neformálne, má byť "information". "bother" tiež
> veľmi neformálne. Spojenie "if and only if" sa zvykne používať iba v
> matematických kontextoch, tu stačí napísať "only if" prípadne niečo
> typu "The system should notify operator if human intervation is
> required, but simple tasks and predictable issues ..."

Done.

> 1.6 má dosť veľký prekryv s 1.5, možno by ich bolo lepšie
> spojiť. Podobne 1.8 by sa mohli pridať do 1.1 (možno by mohla ísť
> prvá 1.2 a potom táto spojená 1.1.+1.8) s tým, že netreba na všetko
> robiť podnadpis, stačí text rozumne rozdelený do odstavcov.

Podľa mňa to nie je dobrý nápad. 1.6 a 1.5 sú rôzne veci, pretože zaujímajú
rôzne množiny ľudí (človek píšuci pravidlá je niekto iný ako človek inštalujúci
krabičky). Requirements v 1.5 a 1.6 môžu dokonca potenciálne byť konfliktné. 1.8
a 1.1 sú tiež úplne rôzne veci, pretože 1.1 hovorí o tom, čo sa stane keď umrie
server, 1.8 o tom, čo sa stane v prípade, že skape controller. Pre zozrejmenie
som dopísala "In case of a power outage **at access points**". A chcem tam
podnadpisy, nie len odstavce, pretože v 3. a 4. kapitole sa budem chcieť
odvolávať na konkrétne veci.

> 1.7. text nie je len o availability, ale aj o Low cost

Low cost považujem za podmnožinu availability, pretože ak niečo stojí $400/unit
(ako napríklad všetky komerčné systémy), podľa mňa to prakticky pre našu
univerzitu nie je available.

> úvod ku kap. 2: znak + by sa vo vete nemal vyskytovať, čo tak "user
> interface for management and monitoring of the system"

Done.

> na obrázok sa treba odkazovať niekde v texte

Na obrázok sa budem odkazovať len čo začne mať zmysel (alebo ho zmažem, ak
nebude mať). Teraz tam v podstate je aby som vyskúšala, či mi fungujú obrázky.

> 2.1.2 "pings" -> "contacts"

Done.

> 2.2 "can be grouped (even recursively)" vysvetli lepšie, čo to znamená

Pridala som príklad:

  e.g. "*CS students* := *Bachelor CS students* and *Master CS students*;
  *staff* := *PhD students* and *faculty members*; *workdays* := Mon to Fri 8am
  to 6pm; allow *CS students* and *staff* to access *computer rooms* on
  *workdays*"

Stačí tak?

> 2.3.1 "Solved by..." toto nie je veta, chýba podmet aj prísudok. Má
> byť "This is solved by..." Podobne v 2.3.3

Done.

-------------------------------------------------------------------------------

Zmena okrem tohto: v 2.3 som sa trochu viac rozkecala, aby tam bolo niečo navyše.

Problém s Deadlockom je, že za normálnych okolností by sme narazili na kopu
netriviálnych problémov, ale vďaka dobrému dizajnu jednoducho nenastávajú. A
potom to vyzerá, ako keby to bolo ľahké. Ale v skutočnosti je dobrý dizajn
dôsledkom toho, že sme sa chceli vyhnúť problémom, a ľahké to nie je a ten dobrý
dizajn nespadol z neba, bolo ho treba dobre vymyslieť. Ale toto tam nevidno a
neviem, ako to odovzdať. Preto som tam aspoň dala sekciu "technical challenges",
ale v skutočnosti to bez poriadneho zamyslenia ani z tej nevidno. Netuším, čo s
tým...

-------------------------------------------------------------------------------

Mám ešte jeden nezávislý problém: Adam Dej by budúci rok zrejme tiež chcel ako
bakalárku niečo s Deadlockom (robí reader a controller), ale zjavne intro, čiže
kapitoly 1 a 2 by potreboval mať rovnaké ako ja. Ako sa toto dá riešiť? Miesto
písania prehľadových kapitol len referencovať moju prácu? Ďakujem(e)!
